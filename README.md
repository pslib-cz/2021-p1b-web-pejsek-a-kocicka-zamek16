# Hypertextové odkazy v HTML - zadání cvičení ...

...aneb pohádka o Pejskovi a Kočičce
Vytvořte tři HTML soubory, které budou vzájemně prolinkované hypertextovými odkazy. Cení se nejen funkčnost řešení, ale také dodržení konvencí při pojmenování souborů (složek) a validní a dobře odsazovaný kód.

V dobách, kdy Pejsek s Kočičkou spolu ještě nehospodařili, měli v sousedství postavené svoje domečky. Při cestě z města domů vystupovali na stejné zastáve, Pejsek bydlel v domku nalevo, Kočička napravo od zastávky. Pejsek rád sledoval závody chrtů. Kočička zase vše, co souviselo s hlodavci – zejména myšmi a hraboši.

## Kořenová složka projektu
Zde se bude nacházet

* složka představující domek Pejska,
* složka představující domek Kočičky,
* soubor Zastávka autobusu.

## Zastávka autobusu
Je soubor v kořenové složce projektu, obsahuje nadpis 1. úrovně s textem "Zastávka autobusu". Dále dva odstavce, jeden s hypertextovým odkazem "Do domečku Pejska" a druhý s odkazem "Do domečku Kočičky".

## Složka představující domeček Pejska
Zde bude jediný HTML soubor, ve kterém budou odkazy "Do domečku Kočičky" a "Na zastávku". Také zde bude odkaz na stránku s vyhledáváním (google) klíčových slov "závody chrtů".

## Složka představující domeček Kočičky
Zde bude jediný HTML soubor, ve kterém budou odkazy "Do domečku Pejska" a "Na zastávku". Také zde bude odkaz na stránku s vyhledáváním (google) klíčových slov "myš OR hraboš".

## Poznámka na závěr
Pro lepší představu o místních poměrech si můžete prohlédnout následující obrázek:

![Domečky](/images/preview.jpg)
